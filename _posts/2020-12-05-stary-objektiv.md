---
layout: post
author: scherrer.txt
title: "60 let starý objektiv | Behind the Screens | by Scherrer.txt"
name: 60 let starý objektiv
release: 2020/12
perex: O objevování krásy v nedokonalostech; o nahlížení na svět skrz zaprášený starý sklo
order: "04"
thumbnail: "/assets/images/thumbs/bts-thumb-04.jpg"
background: "/assets/images/bg/04.avif"
redirect_from: "/bts04.html"
published: true
---

<div id="toc"></div>
* TOC
{:toc}

## Krátký úvod
Skrz různé internetové králičí nory jsem se dostal k videu s názvem „[Shooting a Video with a World War 1 Lens (100 years old)](https://www.youtube.com/watch?v=NL2aGz8Jv48)“. Už podle názvu jsem věděl, že bude super.
Snímek z videa natočené na 100 let starý objektiv

<div class="gallery-container">
  <div class="gallery-single" style="background-image: url('{{ site.url }}/images/bts-04-01.png');" data-full="{{ site.url }}/assets/images/bts-04-01.png" alt="Fotka lvice v zoo; samotná fotka má zvláštní estetiku, vytratila se z ní hloubka, vypadá ostrá, ale zároveň není a má zvláštní barvy"></div>
  <div class="gallery-description">Screenshot ze zmíněnýho videa, go watch it!</div>
</div>

Proč? Analogové objektivy jsou jako zjevení v době technicky dokonalých a až sterilně působících fotek bez soudkové deformace, chromatické aberace a s ostrostí přes celé sklo. Mají zcela odlišné podání barev, vlastní specifickou deformaci a lom světla. To ve Photoshopu prostě nenapodobíš.

Hned jsem chtěl vědět o těchhle objektivech co nejvíc. Jedno jméno se v té záplavě článků a videí začalo až moc často opakovat. Helios 44–2, který je díky svému unikátnímu způsobu rozmazání světel a předmětů v pozadí přezdívaný „bokeh monster“. Vyráběn v Rusku koncem 50. let. Lehký, malý, bytelný. Vyroben z kovu, zušlechtěn časem. Mohl s ním klidně fotit tvůj praděda.

<div class="gallery-container">
  <div class="gallery-single" style="background-image: url('{{ site.url }}/images/bts-04-02.jpg');" data-full="{{ site.url }}/assets/images/bts-04-02.jpg" alt="tohle a následující dva obrázky jsou fotky rostlin, který mají perfektně zaostřený střed (takže je rostlina hezky vidět), okolí je ale velmi silně rozmlžené a neostré, barvy a objekty se v týhle neostrosti shlukují do takových zvláštních blobů barev, který působí dojmem, že se točí ve spirále"></div>
  <div class="gallery-single" style="background-image: url('{{ site.url }}/images/bts-04-03.jpg');" data-full="{{ site.url }}/assets/images/bts-04-03.jpg"></div>
  <div class="gallery-single" style="background-image: url('{{ site.url }}/images/bts-04-04.jpg');" data-full="{{ site.url }}/assets/images/bts-04-04.jpg"></div>
  <div class="gallery-description">Vidíš, jak je ten bokeh jakoby ve spirále? Tak tomu se říká „swirly bokeh“</div>
</div>

## Co díky tomu vzniklo?
##### Projekt Quickshots
{:toc}
_Vyfotit, upravit, nahrát. Během 10 minut._

Třicátýho června jsem pořídil objektiv Helios 44–2. Hned ten den jsem na něj začal fotit. Byl jsem nadšený hned ze dvou důvodů. Za prvé jsem neměl nikdy možnost fotit na pevné sklo. Když už, rozhodně nemělo clonu f/2.0. Díky ní teď můžu kouzlit takové fotky, jaké jsem vždycky chtěl. Za druhé má naprosto nádherný a velmi neobyčejný bokeh, kterému se současné objektivy nemůžou ani zdaleka přiblížit.

Od začátku do konce července jsem ho tahal všude s sebou a každý den jsem něco vyfotil. To se mi nestalo snad od doby, kdy jsem v roce 2014 dostal svůj první foťák. Za ten celý měsíc jsem nafotil 77 fotek.

Vyzkoušel jsem si fotit každý den a zároveň jsem otestoval mobilní workflow. Vyfotit fotku, poslat ji do mobilu, nahrát do Lightroomu, upravit, exportovat, nahrát na Instagram Stories.

<div class="gallery-container">
  <div class="gallery-single" style="background-image: url('{{ site.url }}/images/bts-04-05.png');" data-full="{{ site.url }}/assets/images/bts-04-05.png" alt="87 různých fotek focených na výšku, jsou tam výjevy z letního Brna, fotky z ulice, fotky rostlin, zajímavých předmětů a soch, který jsem našel, a pár fotkách jsou i mí kamarádi a kamarádky, na několika je pivko nebo jídlo; všechny fotky působí takovým zvláštně zasněným dojmem"></div>
  <div class="gallery-description">Na tyhle fotky se můžeš v plné kráse podívat u mě na IG — [@scherrer.jpg](https://www.instagr.am/scherrer.jpg)</div>
</div>

## Co jsem díky Quickshots zjistil?

Zjistil jsem, že když upravuju fotky na počítači, víc koukám na čísla. Na mobilu jedu čistě podle pocitů.

Úprava fotek na mobilu mi taky přijde mnohem intuitivnější. Naimportuju jen ty nejlepší fotky a rovnou je upravím. Edit jedné fotky nezabere dýl jak 10 minut. Obrovská výhoda mobilního editu při práci je ta, že fotky můžu nahrát na cloud a komukoliv poslat. Kdokoliv, kdo má odkaz, se na to může podívat a klidně rovnou hodit na IG. Žádný čekání až přijdu domů a sednu k tomu.

Zároveň jsem zjistil, jak je fajn mít dva různé objektivy. Starý analogový na pocitovky a portréty, zoomovací 28–70 na cokoliv, co potřebuju mít zachycené rychle a precizně — třeba na koncerty, reportáže a všude tam, kde by byla nezvyklá charakteristika objektivu rušivá.

<div class="gallery-container">
  <div class="gallery-single" style="background-image: url('{{ site.url }}{{ site.url }}/images/bts-04-06.jpg');" data-full="{{ site.url }}/assets/images/bts-04-06.jpg" alt="tahle a následující fotka jsou fotky z koncertu, následující popisek je celkem dobře shrnuje, takže sem jen píšu tuhle zprávu, ať víš,že o nic nepřicházíš; nezmínil jsem v popisku ale to, že fotky jsou focený ze stage směrem do lidí, na obou je uprostřed snímku interpret, který je spíš černá silueta, protože je focený v protisvětle světel, který míří na stage; zároveň jde pod ním trochu vidět dav, ale taky spíš jen siluety"></div>
  <div class="gallery-single" style="background-image: url('{{ site.url }}/images/bts-04-07.jpg');" data-full="{{ site.url }}/assets/images/bts-04-07.jpg" alt=""></div>
  <div class="gallery-description">Fig.1: fotka z moderního objektivu; postavy pod stagí mají jasnou kresbu, jsou rozeznatelný. Fig.2: Fotka focená na Helios 44-2; na první pohled má flavor jak řízek s kaší; z lidí v kotli zbyly jen siluety</div>
</div>

## Co jsem díky Quickshots získal?

Zjistil jsem, že nepotřebuju fotit technicky precizní fotky. Potřebuju fotit fotky, který se líbí mně. Přestal jsem se hnát za dokonalostí. Dokonalost je v nedokonalosti[^1] a té jsem teď otevřený.

Focení s analogovým objektivem mě donutilo ne jenom zpomalit, ale úplně zastavit. Počkat ještě 3 minuty na to, až kolem projede šalina, protože bez ní by ten záběr byl tak nějak prázdný. Počkat na správnou konstelaci a jednou zmáčknout spoušť. Většinou není potřeba ji mačkat víckrát. Stejně je první fotka nejlepší.

<div class="gallery-container">
  <div class="gallery-single" style="background-image: url('{{ site.url }}/images/bts-04-08.jpg');" data-full="{{ site.url }}/assets/images/bts-04-08.jpg" alt="fotka na výšku, historický baráky po okrajích, mezi nima ulica, uprostřed ní jdoucí pár; za nimi slunce, který celou fotku prosvětluje; představ si léto v nějakým historickým městě, takhle ta fotka působí, to léto z toho jde fakt cítit imho"></div>
  <div class="gallery-single" style="background-image: url('{{ site.url }}/images/bts-04-09.jpg');" data-full="{{ site.url }}/assets/images/bts-04-09.jpg" alt="fotka rohu baráku, který zaplňuje dvě třetiny fotky, zbytek fotky je modrá obloha s obláčky; na baráku jsou tři rady oken, v posledním okně nejvyšší řady je vidět odlesk slunce"></div>
  <div class="gallery-single" style="background-image: url('{{ site.url }}/images/bts-04-10.jpg');" data-full="{{ site.url }}/assets/images/bts-04-10.jpg" alt="orosený škopek s pivem, zamlžený, ale vybízející k vypití, haha"></div>
  <div class="gallery-description">Procházka, Pekanda a pivko — paráda</div>
</div>

## Jak to může začít u tebe
### Fáze 1. — Příprava

Měl bys mít o technice povědomí. Usnadní ti to rozhodování, budeš vědět, co máš čekat a zároveň tě nikdo nenapálí mylnými informacemi.

Technický požadavky jsou jasný — světelnost, ohnisko a váha. Kromě typu závitu není co víc řešit.

Přichází podstatná otázka — jaký fotky mi ten objektiv pomůže vyfotit? U mě většinou tahle fáze probíhá tak, že se mrknu na různé bazary a každé zajímavější sklo si ihned googlím.

<div class="gallery-container">
  <div class="gallery-single" style="background-image: url('{{ site.url }}/images/bts-04-11.png');" data-full="{{ site.url }}/assets/images/bts-04-11.png" alt="screenshot Flickeru a Youtube; z Flickeru je vidět jeho UI a fotka, pod kterou jsou informace jako typ foťáku, model objektivu, datum pořízení snímku a tak; na Youtube je seznam videí, který se zabývají Heliosem, nadpisy jako Helios Ultimate Buying Guide, Helios 40 - A classic lens with magic inside"></div>
  <div class="gallery-description">Stačí jen do vyhledávače napsat jméno objektivu</div>
</div>

Osvědčil se mi Flickr, na kterém se dají hledat fotky z konkrétního objektivu a dokonce i z konkrétního foťáku. Takže pokud máš nějaký běžný model, rovnou se můžeš podívat, jak by ty fotky mohly vypadat.

YouTube je taky užitečný. Focení na analogový objektivy zažívá boom, takže skoro na každý je už natočená nějaká video recenze.

Nezapomeň, že analogový objektivy v sobě nemají žádnou elektroniku. Bez [focus peakingu nebo focus magnifieru](https://www.youtube.com/watch?v=GH_3f5xmJ_k) to bude docela bolet. Připrav se na to.

<div class="gallery-container">
  <div class="gallery-single" style="background-image: url('/images/bts-04-12.jpg');" data-full="/assets/images/bts-04-12.jpg" alt="večerní fotka mýho kamaráda, který si zrovna zapaluje cigaretu; světlo zapalovače ho pěkně osvětluje ve večerní tmě; jsou za ním vidět obrysy lidí a světel, ale nic rozeznatelnýho"></div>
  <div class="gallery-single" style="background-image: url('/images/bts-04-13.jpg');" data-full="/assets/images/bts-04-13.jpg" alt="fotka mýho kamaráda, který sedí v kadeřnickým křesle, má na sobě kadeřnickou zástěru a směje se do kamery"></div>
  <div class="gallery-single" style="background-image: url('/images/bts-04-14.jpg');" data-full="/assets/images/bts-04-14.jpg" alt="tohle je hrozně zvláštní fotka, protože tenhle objektiv má fakt občas dost divný podání světla — večerní fotka, uprostřed snímku je silueta slečny s brýlema, za ní je rozeznatelný LED nápis POKLADNA, celá fotka je červeno-černým tónu, slečna jde vidět do půli těla, ale kolem hlavy má díky kombinaci LED nápisu a objektivu takovou zvláštní auru/halo"></div>
</div>

### Fáze 2. — Nákup

Možností je spousta. Vzácnější objektivy koupíš na eBayi, běžné na Aukru, mně se osvědčily fotobazary. Nejlepší jsou kamenný fotobazary, kde si můžeš objektiv prohlédnout a rovnou vyzkoušet.

Dej si při nákupu pozor na detaily — třeba na to, jak jsou promazaný lamely clony. Jestli málo, kruh ovládání clony bude nepříjemně cvakat. Jestli hodně, olej po cloně steče a ušpiní objektiv. Pokud chceš natáčet videa, zaostřování a clonu bys měl mít co nejvíc plynulou, ne cvakavou.

<div class="gallery-container">
  <div class="gallery-single" style="background-image: url('{{ site.url }}/images/bts-04-15.jpg');" data-full="{{ site.url }}/assets/images/bts-04-15.jpg" alt="na týhle fotce je vidět silueta ramen mýho kamaráda, jak jde po ulici ve městě, ale zbytek fotky je úplně pohlcený odleskem slunce (lens flare)"></div>
  <div class="gallery-single" style="background-image: url('{{ site.url }}/images/bts-04-16.jpg');" data-full="{{ site.url }}/assets/images/bts-04-16.jpg" alt="fotka dlouhovlasého metalisty s kytarou, on sám je černá silueta na rudým pozadí; je v zamrzlý v pohybu, kdy zrovna zahrál na kytaru nějaký akord; vlasy mu vlají do obličeje"></div>
  <div class="gallery-single" style="background-image: url('{{ site.url }}/images/bts-04-17.jpg');" data-full="{{ site.url }}/assets/images/bts-04-17.jpg" alt="fotka tenisového hřiště, který je zalitý sluncem (doslova, zase lens flare jak prase)"></div>
</div>

### Fáze 3. — Just shoot!

Tady přichází sranda. S objektivem se musíš sžít. Musíš si zvyknout na manuální ostření a ovládání tak nějak všeho, co za tebe jinak dělala elektronika.

Objektiv má vliv na podání barev i na celkový dojem fotky. Pokud chceš tenhle retro feeling podpořit, mrkni na nějaké dobové snímky. Barvy ovlivňoval hlavně film, na který se fotilo — to se dá napodobit. Zkus prozkoumat různé možnosti editu. Možná zjistíš, že ti víc sedne upravovat fotky trochu jinak, než jak jsi je upravoval doposud. Tohle a neobvyklá charakteristika ti může pomoct k tomu, aby sis vytvořil svoji vlastní, velmi osobitou estetiku.

<div class="gallery-container">
  <div class="gallery-single" style="background-image: url('{{ site.url }}/images/bts-04-18.jpg');" data-full="{{ site.url }}/assets/images/bts-04-18.jpg" alt="ranní, ospalá, zamlžená (teď fakt, tehdy byla mlha) fotka historický pouliční lampy, která ještě svítí do ranního příšeří; za ní hrad Špilberk, gotická tvrz s bílými stěnami a zděnými okny"></div>
  <div class="gallery-single" style="background-image: url('{{ site.url }}/images/bts-04-19.jpg');" data-full="{{ site.url }}/assets/images/bts-04-19.jpg" alt="fotka rostliny s oranžovými bobulemi a šedo-zelenými listy"></div>
  <div class="gallery-single" style="background-image: url('{{ site.url }}/images/bts-04-20.jpg');" data-full="{{ site.url }}/assets/images/bts-04-20.jpg" alt="fotka starýho dalekohledu na bilým pozadí; na dalekohled skrz větve stromů dopadá takový drobný spotlight, díky čemuž se mi ta fotka moc líbí"></div>
</div>

---
## Poznámky pod čarou

{: data-content=“footnotes“}

[^1]: Samozřejmě, že pro to mají Japonci pojmenování — modří už vědí, jde o [Wabi-sabi](https://cs.wikipedia.org/wiki/Wabi-sabi)