---
layout: post
author: scherrer.txt
title: "Beru 5 prášků každý ráno | Behind the Screens | by Scherrer.txt"
name: Beru 5 prášků každý ráno
release: 2024/01
perex: Protože protože chci. Tohle Behind the Screens je o jídle, suplementech a biohackingu.
order: "14"
thumbnail: "/images/thumbs/bts-thumb-14.png"
background: "/images/bg/14.jpg"
redirect_from: "/bts14.html"
published: true
---

<div id="toc"></div>
* TOC
{:toc}

## Rychlý úvod
V roce 2018 jsem pracoval na Konferenci Glorious. Díky ní jsem objevil Víta Haratka a poprvé jsem se setkal s pojmem „biohacking“. Kdo zná podcast Brain We Are, ví, že tohle téma se zabývá zlepšením kvality lidského života skrz měření různých indikátorů (třeba obsah vitamínů, kyslíku a cukru v krvi, krevní tlak a tep, spánkový režim, kvalita spánku a REM fáze, zažívání a typ stolice [jo, doslova se řeší hovna], záznam fyzické aktivity, psychickýho a emočního stavu a třeba i váhy a objemu svalové hmoty). Tehdy se to na chvíli objevilo v mým hledáčku, ale rychle se to zase vzdálilo, protože jsem neměl prostor se tomu víc věnovat. Tušil jsem, že to má co dočinění s pravidleným spánkem a kvalitním jídlem, ale s obojím mám odjakživa docela zásadní problémy. A měnit způsob svýho běžnýho fungování bylo nad moje síly.

## Tři roky si píšu deník
V dubnu 2022 se ke tohle téma vrátilo. Tehdy jsem si už dva roky vedl deník, do kterého jsem si kromě každodenních událostí zaznamenával třeba počet vykouřených cigaret denně, kolik jsem spal hodin, kolik kroků jsem udělal a kolik kilometrů jsem ušel i různé jiné, eh, fyzické aktivity. Pak jsem si zaznamenával co jsem každý den snědl, to abych zjistil, kolik jídel denně v průměru sním a hlavně co mi způsobuje pálení žáhy. To se mi doteď nepodařilo úplně rozklíčovat. Pak jsem si pomocí sedmistupňový škály měřil i náladu. S psaním deníku jsem začal 25. března, za největšího covidu a z 281 zápisů mám 232 — nějaký den jsem vynechal a v říjnu jsem si nezapsal nic. Náročnější měsíc. Kromě konkrétních aktivit ale díky chytrýmu náramku (tehdy jsem používal Xiaomi Mi Band) mám určitá data, takže dokážu dost věcí odvodit. Díky psaní deníku jsem v roce 2020 zjistil, že spím v průměru 7,5 hodiny, denně si dám 6,7 cigaret a ujdu 3,3 kilometrů (byl covid, někam chodit moc nemělo smysl). U počítače jsem strávil průměrně 8 hodin a 42 minut, na mobilu 4 hodiny a 12 minut.

Vyzbrojen těmahle vědomostma jsem si dal deep dive do světa biohackingu a konceptu quantified self (sebe-sledování pomocí technologií, v podstatě to, co jsem už dělal s deníkem a náramkem). Můj deník prošel migrací z One Note do Obsidianu, ve kterém jsem propojoval různé koncepty. Inspirován svojí debatou s Vítem Haratkem z roku 2019 jsem si začal vytvářet svoji osobní wikipedii, znalostní databázi myšlenek, událostí a osobních metrik. 

Úryvek z konverzace s Vítem:

`V: Já se systematicky snažím mít overlap co největší. Začal jsem s programováním, programoval jsem hry, pro ně AI, fyziku a rendering věcí, začal jsem řešit grafiku, 2D, 3D, animace, video, typografii, produktový design, design UI, fashion, architekturu, marketing, práci s lidma, psychologii, filosofii, management, ekonomiku, sporty a cvičení, lidskou fyziologii, biohacking, a ze zvědavosti pak dále fyziku, kosmologii, fyziku částic… a pořád se to rozšiřuje a je to fun — i obory, které spolu třeba vůbec na první pohled nesouvisí, můžou nabídnout zajímavé insights a inspiraci. A jednoho dne pomoct s tím, co řešíš/tvoříš. Jen si v tom učení udělej nějaký systém, ať v tom není guláš — doporučuju všechny nové znalosti zapisovat někde na počítači, abys pak rychle jen nahlídnul a řekneš si AHA!, takhle to je, takhle jsem se o tom učil/dělal to — a ty vědomostí se ti zase naloaduji.`

Když jsem pak po třech letech Vítovi napsal, že jsem to začal realizovat a že tohle semínko, které mi zasel do mysli, začalo rašit a růst, napsal mi:

`V: To je perfektní update!!! Mám moc radost, že přicházíš na tyhle zcela esenciálni věci!! Obsidian samozřejmě znám! Chvíli jsem používal — a přešel ještě k něčemu trošku silnějšímu: Roam Research. Je to nejdůležitější program na mém počítači — nekecám :) Mám v tom už celkem slušnou knowledge base o všem možném. Já normálně nemám tak silnou paměť — a právě poctivý zapisování a uchovávání všeho, co jsem se naučil, mi nesmírně pomohlo se posunout a nezůstat na místě. Jestli neznáš, tak se koukni na věci jako Zettelkasten, Evergreen Notes, Tiago Forte — jak si dělat efektivně zápisky. Nebo doporučuju na Youtube kouknout na nějaké videa Aliho Abdala, který tyhle softwary pro lepší produktivitu a zápisky občas rozebírá.`

## Od Marťánků k vitamínům pro vrcholové sportovce
Zpátky na strom. Duben 2022. Prokousávám se videama od Andrew Hubermana, zapisuju si nové poznámky, propojuju myšlenky a koncepty. Začínám experimentovat s přerušovaným půstem (takže jsem akorát dal tomu, co jsem doteď dělal, nějaký název a časový mantinel) a s uživáním suplementů. Poprvý v životě jsem pravidelně bral nějaký multivitamín, když nepočítám Marťánky v dětství. Šlo o Bion 3 s probiotickými kulturami. V rámci researche jsem zjistil, že většina multivitamínů na trhu jsou jen předražené kapsle se stopovým množstvím toho, co pro sebe potřebuju. Bion 3 z toho vyšel cenově nejlíp, ale svého favorita jsem pak našel, užívám ho doteď a nemám v plánu to měnit.

Tady je důležitý říct, že jakákoliv pravidelná aktivita — a hlavně ta, kterou dělám sám pro sebe a nemám nějakou externí zodpovědnost — mi kvůli/díky ADHD dělá problémy. Nicméně těch 30 tablet Bionu za měsíc fakt zmizelo, takže jsem si ověřil, že nějaké pravidelnosti jsem schopný. Pravděpodobně když jde o kombinaci novoty, zdraví a když aktivně předcházím tomu, abych nezapomněl — zkusil jsem si vytvořit nový ranní zvyk (kafe, cigárko, zuby, tablety, oblíct a ven), nebo jsem si tu lahvičku s pills občas strčil do boty, abych při odchodu z domu fakt nezapomněl, ale nejvíc se ověřilo si to ráno nadávkovat do malé krabičky od krému a nosit to všude s sebou. Dalších 30 tablet jsem papal měsíc a kousek, takže tam jsem měl nějaké výpadky, ale to se prostě děje.

Musím říct, že jsem okamžitě necítil žádné dramatické změny, ale minimálně zažívání a trávení šlo nahoru. Postupem času jsem začal pozorovat, že se mi vlastně docela dobře přemýšlí, ale to vždycky může být kombinací různých jiných faktorů, takže těžko říct. Lepší je nad braním vitamínů přemýšlet tak, že to člověk dělá pro sebe, stejně jako pije vodu a jí jídlo, než že by to bylo pro nějaký znatelný efekt. Což se těžko přijímá člověku, který je zvyklý, že po požití *nějaké* látky přichází *nějaké* účinky.

## Proč?
Moje tušení, že biohacking je hodně o vyvážené stravě, bylo správné. Problém je, když do mixu hodím celkový problém s (pravidelným) příjmem potravy, ADHD a hlavně to, že abych se dostal na optimální hodnoty látek, které pomáhají s kognitivními funkcemi, musel bych denně uvařit a sníst asi tři kila čerstvýho lososa, tři hlávky zelí a deset vajec. To není úplně udržitelný. Proto jsem se rozhodl všechny pro mě důležité látky suplementovat, abych měl pak možnost se svobodně rozhodnout, jestli a co budu jíst. Nemůžu se a nechci se nutit do jídla, protože „muset“ na mě jako motivace nefunguje, a už rozhodně nechci/nemůžu jíst z donucení něco konkrétního.

Docela se mi potvrzuje, že pokud moje tělo něco potřebuje, tak si o to samo řekne. Často cítím chuť na hodně slané věci, což to je pro mě signál, že mi chybí sůl a jiné elektrolyty. Občas mám hroznou chuť na sýry a salámy, což zase signalizuje třeba nedostatek tuku v potravě. Pokrytí základních potřeb mi pomáhá se na tyhle signály líp soustředit.

Cpu do sebe chemii? Jo. Ale do téhle debaty bych se radši nepouštěl, protože co je vlastně „chemie“ v potravinách? Jsou to všechny uměle/v laboratoři vytvořené věci? Jsou to různá aditiva v potravinách? Věci bez přidaného cukru, s náhražkama jako aspartam, sacharin nebo sukralóza, se nám jeví jako zdravější, protože jsou dietní a bez toho tak hrozně nenáviděného cukru, ve skutečnosti tyhle tři jmenovaný sloučeniny v přírodě volně neexistují. Aditiva/„éčka“ v potravinách, jako E500 (uhličitan sodný), E300 (kyselina askorbová), E170 (uhličitan vápenatý), E304 (Askorbylpalmitát), tokoferol, E508 (chlorid sodný) nebo E202 (sorbát draselný), zní dost děsivě, ale ve skutečnosti je to jen jedlá soda, vitamín C, křída a vápník, vitamín E a kuchyňská sůl.

Nebylo by lepší jíst nezpracované potraviny v jejich čisté podobě? Jo, ale jsme zpátky u tří kil lososa denně a toho, že všechno je stejně nějakým způsobem zpracované, a koupit si pozemek, kde to budu pěstovat a chovat, nic moc nevyřeší, protože různé chemikálie jsou jak v zemi, tak ve vodě i ve vzduchu. Takže je to vlastně naopak — místo toho, abych jedl něco, o čem moc nevím, odkud je, si radši dám něco z „laboratoře“, protože si můžu být jistej, že to je čistý. Tady mě napadá zajímavá paralela k drogám, ale do toho se dneska pouštět fakt nebudu.

## Co jsem od toho čekal?
Díky tomu, že jsem strávením desítky hodin výzkumem od stolu — což je mimochodem naprosto legitimní výzkumná metoda, jak jsem zjistil —, jsem měl docela jasnou představu, co by se mnou měly různé látky dělat a co je tímhle způsobem dosažitelným cílem. Zlepšení kognitivních schopností — přemýšlení, učení se a paměť —, zlepšení kvality spánku a nálady, snížení stresové zátěže na organismus a celkové posílení organismu, imunity a zažívání. Lidově řečeno, už mě sraly příznaky ADHD, tak jsem je chtěl vyřešit po svý ose.

Tady je prostor na studie a na efekty různých množství látek na kognitivní schopnosti.

## Co mi to dalo?
Nebylo to hned, tu změnu člověk necítí, ale když se ohlídnu, tak to k mému překvapení fakt fungovalo. Třeba od ledna do července 2023 jsem bral pravidelně mix různých látek a ačkoliv jsem měl docela dost náročné období, zvládl jsem ho v podstatě bez újmy. Od července do konce září jsem vysadil a oh boy… Cítil jsem, jak se vracím zpátky do formy jednobuněčného organizmu, jak devolvuju do podoby, kterou jsem zapomněl, jak moc nesnáším a která mi psychicky dělá špatně. Na začátku října jsem zase začal „sypat“ a cítím se mnohem líp.

Hlavně jsem zjistil, že můj problém s ADHD není ten, že se nedokážu přinutit, abych dělal věci, co normální lidi dělají/který mě nebaví, ale že v první řadě vůbec cítím, že bych je já dělat měl/že bych se do nich měl nutit. Můj problém je, že si občas nedokážu ihned přiznat a zvědomit, jestli mě nějaká aktivita bude bavit, protože mě spíš nadchne ta představa, že by mě to bavilo, než nudná realita toho, že to vlastně bude opruz in the long run. A já rád žiju v barevným světě zajímavých věcí, ve kterým i ta nejnudnější aktivita přináší extatické pocity.

Čím víc jsem si zjišťoval, jak spolu jednotlivé látky fungují, tím víc mě překvapovalo, jak neskutečně provázaný ten celý systém je. A tím víc mě překvapovala naprostá neschopnost českýho vzdělávacího systému předat tyhle zajímavé a klíčové informace dál. Tři jídla denně, [snídaně je nejdůležitější jídlo dne](https://www.theguardian.com/lifeandstyle/2016/nov/28/breakfast-health-america-kellog-food-lifestyle), [potravinová pyramida](https://upload.wikimedia.org/wikipedia/commons/6/6f/USDA_Food_Pyramid_SK.jpg), která nás tlačí do nadměrné spotřeby sacharidů a minimalizuje příjem tuků a proteinů, což vede k obezitě a problémům se srdcem? Kdy konečně přestaneme papouškovat americkou korporátní propagandu? Díky tomu, jak jsou jednotlivé živiny spolu propojené a jak se ovlivňují, bylo docela jednoduchý přijít s protokolem toho, na co se zaměřit, čeho můžu mít nedostatek a co mi může pomoct.

## Jak vypadá můj denní protokol?
Doteď to bylo all fun and games, ale teď budu chvilku vážný. Rozebírám tady látky, které sice nejsou známý tím, že by byly zdraví nebezpečný, jejich neinformovaná konzumace ale může vést až k vážným zdravotním problémům. Zároveň nejsem odborný pracovník v oblasti biologie, lidské fyziologie, nutričních a metabolických věd, nejsem ani lékařský nebo nelékařský pracovník — nemám ani hotovu střední, takže jak bych mohl. Opírám se ale o nejnovější studie a medicínské poznatky, na které sem dám odkazy.

### Multivitamíny
{:.no_toc}

- Co: [Reflex Nexgen Pro](https://www.fitness007.cz/reflex-nexgen-pro-90-kapsli-2/)
- Kolik: 1 kapsle; doporučené jsou 3 denně, ale 1 mi dává dost látek na to, abych dosáhl svých nutričních cílů a nechal si prostor pro jídlo, který mi dá zbytek látek + představa, že jím místo pěti sedm tablety…
- Proč: Abych měl pokrytý nejen vitamíny, ale i minerály. Kvůli půstu a celkově problémům s příjmem potravy potřebuju mít pokrytý aspoň základní příjem živin. Cokoliv navíc je navíc.

#### Studie
{:.no_toc}

- [Lok-Kin Yeung et al., Multivitamin Supplementation Improves Memory in Older Adults: A Randomized Clinical Trial](https://www.sciencedirect.com/science/article/pii/S0002916523489046?via%3Dihub)
- [Grima NA, Pase MP, Macpherson H, Pipingas A. The effects of multivitamins on cognitive performance: a systematic review and meta-analysis](https://pubmed.ncbi.nlm.nih.gov/22330823/)

### Omega 3 nenasycené mastné kyseliny
- Co: [Reflex Omega 3](https://www.fitness007.cz/reflex-omega-3-90-kapsli/)
- Kolik: 1 tableta denně; 1 000 mg rybího tuku, z toho 330 mg EPA a 220 mg DHA. Doporučené jsou 3 kapsle, ale já beru 1-2; mám reflux, takže trpím na pálení žáhy a 2 kapsle jsou občas fakt hraniční. Hledám alternativu, ale zatím mi to takhle stačí.
- Optimální množství: 1 500-3 000 mg EPA denně.
- Proč: Příjem 1-3 gramů Omega 3 mastných kyselin ve formě EPA může mít pozitivní účinky, které jsou srovnatelné s některými antidepresivy, ale bez jejich negativních vedlejších účinků. Většina z nás získává dost Omega 6 mastných kyselin z jídla (rostlinné oleje), ale omega 3 nám chybí. Některé studie ukazují, že je ideální jíst Omega 3 a Omega 6 v poměrů 1 : 4 až 1 : 1. Záleží. Každý to máme jinak.
- Přirozený zdroj: ryby, ořechy a semínka. Z ryb jsou to makrela, losos, sleď, sardinky a ančovičky, pak taky ústřice. Největší obsah EPA má ale kaviár. Nachází se i ve lněných a chia semínkách, vlašácích a sojových bobech. Problém je, že proces přeměny omega 3 kyselin z rostliných zdrojů na EPA a DHA není úplně efektivní, proto se omega 3 sumplementace doporučuje veganům a vegetariánům.

#### Studie
{:.no_toc}

- [Mehdi S, Manohar K, Shariff A, Kinattingal N, Wani SUD, Alshehri S, Imam MT, Shakeel F, Krishna KL. Omega-3 Fatty Acids Supplementation in the Treatment of Depression: An Observational Study](https://www.ncbi.nlm.nih.gov/pmc/articles/PMC9962071/)
- [Wani AL, Bhat SA, Ara A. Omega-3 fatty acids and the treatment of depression: a review of scientific evidence](https://www.ncbi.nlm.nih.gov/pmc/articles/PMC5481805/)

### Taurin
- Co: [Maxxwin Taurine 1600 mg](https://www.fitness007.cz/maxxwin-taurine-1600-120-kapsli/)
- Kolik: 1 tableta denně, 800 mg
- Optimální množství: 500-2000 mg denně
- Proč: Taurin známe jako složku energy drinků. Její název evokuje býka, něco silného, pravděpodobně jde o nakopávač a důležitou složku energáčů. Není to tak. Taurin je neurotransmiter, neuromodulátor a aminokyselina, která se v našem těle vyskytuje třeba v mozku, míše, očích a skoro v každé tkáni našich těl. Pomáhá proti úzkostem a depresím, podporuje vstřebávání GABA kyseliny v mozku, čímž redukuje neurotoxicitu a stres, když se bere dlouhodobě a ve větším množství. Ovlivňuje fungování paměti a nálady, chrání před záchvaty, zároveň chrání mozkové buňky snižováním hladiny volného vápníku uvnitř buněk a působí jako silný antioxidant — což je zároveň zajímavé pro lidi na autistickém spektru, protože snížení oxidativního stresu může být jedním ze způsobů „léčby“. Taurin taky odporuje růst kmenových buněk v mozku, pomáhá novým neuronům přežít. Zároveň zvyšuje energii, zlepšuje spánek, zvyšuje ostrost zraku, může pomoct s chronickým únavovým syndromem, snižuje krevní tlak a může pomoct při bolestech hlavy a nevolnosti. Zároveň hraje roli u ADHD, kde může snižovat zánětlivost a ovlivňovat hladinu dopaminu. Nedostatek taurinu v těle může vést k úzkosti, depresi, problémům se zrakem, poškození neuronů a synapsí, rezistencí vůči inzulinu.
- Přirozený zdroj: naše tělo si ho vytváří samo, ale potřebujeme mnohem vyšší množství; největší obsah taurinu mají mušle, pak ryby jako tuňák a tilapie, je i v chobotnicích, v hovězím, krůtím a kuřecím mase a v mořských řasách.

#### Studie
{:.no_toc}

- [Chen V.C., Hsu T.C., Chen L.J., Chou H.C., Weng J.C., Tzang B.S. “Effects of taurine on resting-state fMRI activity in spontaneously hypertensive rats”](https://journals.plos.org/plosone/article?id=10.1371/journal.pone.0181122)
- [Chen V.C., Chiu C.C., Chen L.J., Hsu T.C., Tzang B.S. “Effects of taurine on striatal dopamine transporter expression and dopamine uptake in SHR rats.”](https://pubmed.ncbi.nlm.nih.gov/29694913/)
- [Ghanizadeh A., Akhondzadeh S., Hormozi M., Makarem A., Abotorabi-Zarchi M., Firoozabadi A. “Glutathione-related factors and oxidative stress in autism, a review.”](https://pubmed.ncbi.nlm.nih.gov/22708999/)

### GABA
{:.no_toc}

- Co: [Swanson GABA 500 mg](https://www.fitness007.cz/swanson-gaba-500-mg-100-kapsli/)
- Kolik: 1 tableta denně; jednou jsem si dal dvě, abych to zkusil a vyklidnilo mě to až moc, bylo mi lehce na omdlení a nemohl jsem pracovat — blbý, ale potvrdil jsem si, že mám propustnou hematoencefalitickou bariéru (bariéra mezi krví/cévním systémem a mozkem), což může být problém, protože mi do mozku můžou pronikat z potravy látky, který by tam úplně být neměly. More research to be done here.
- Optimální množství: 500 mg denně
- Proč: GABA „brzdí“ nervové obvody během stresu. Nízké hladiny GABA mohou způsobit úzkost, nespavost, špatnou náladu a neklid. Pomáhá udržovat vyváženou náladu, zlepšuje koncentraci a uvolnění. Normalizace receptorů pro GABA může snížit cravings a úzkost, kterou by člověk obvykle cítil při vysazení návykových látek. GABA taky udržuje L-Glutamát pod kontrolou — příliš mnoho L-Glutamátu může způsobit záchvaty.
- Přirozené zdroje: Zelený, černý a oolong čaj také mohou mít podobný účinek jako suplementace GABA tabletami. Hořčík se váže na receptory GABA a zvyšuje tím její účinek.

#### Studie
{:.no_toc}

- [Petroff O.A. “GABA and glutamate in the human brain.”](https://pubmed.ncbi.nlm.nih.gov/12467378/)
- [Enna S.J. “Role of gamma-aminobutyric acid in anxiety.”](https://pubmed.ncbi.nlm.nih.gov/6143341/)
- [Hossain S.J., Hamamoto K., Aoshima H., Hara Y. “Effects of tea components on the response of GABA(A) receptors expressed in Xenopus Oocytes.”](https://pubmed.ncbi.nlm.nih.gov/12083865/)

### Hořčík
{:.no_toc}

- Co: [Maxxwin Magnesium Triple Complex](https://www.fitness007.cz/maxxwin-magnesium-triple-complex/)
- Kolik: 1 tableta denně, z toho 250 mg bisglycinátu hořečnatého, 250 mg malátu hořečnatého a 250 mg Tri-magnesium citrátu; doporučené dávkování jsou 3 tablety, ale kvůli obsahu tří různých druhů hořčíku se i s jednou tabletou dostanu na adekvátní množství.
- Optimální množství: 400 mg denně
- Proč: Hořčík je zapojen do procesu zpracování vitaminu D3, a proto nedostatek hořčíku může ztížit tvorbu vitaminu D3 a může způsobovat poškození DNA. Hořčík je taky zapojen do tvorby látky, který poskytuje energii všem živým buňkám v těle. Enzymy pro opravu DNA potřebují hořčík; jeho nedostatek způsobuje poškození DNA. V závislosti na formě může působit jako mírný sedativum. Ovlivňuje GABAergní dráhy, což může mít mírný sedativní účinek. Může být užíván 30-60 minut před spaním. Může zlepšit dobu usínání a hloubku spánku. Více než 40 % obyvatel USA trpí nedostatkem hořčíku, což je docela šokující množství, celosvětově to může být ještě víc.
- Přirozené zdroje: hořčík je v centru chlorofylových molekul, takže jakákoliv tmavá, listová zelenina ho má dost vysoký obsah — kapusta, špenát, mangold, římský salát; mimo to i zelená jablka a třešně.

#### Studie
{:.no_toc}

- [Möykkynen T., Uusi-Oukari M., Heikkilä J., Lovinger D.M., Lüddens H., Korpi E.R. “ Magnesium potentiation of the function of native and recombinant GABA(A) receptors.”](https://pubmed.ncbi.nlm.nih.gov/11447329/)
- [Rude R.K., Singer F.R., Gruber H.E. “Skeletal and hormonal effects of magnesium deficiency.”](https://pubmed.ncbi.nlm.nih.gov/19828898/)
- [Slutsky I., Abumaria N., Wu L.J., Huang C., Zhang L., Li B., Zhao X., Govindarajan A., Zhao MG., Zhuo M., Tonegawa S., Liu G. “Enhancement of learning and memory by elevating brain magnesium.”](https://pubmed.ncbi.nlm.nih.gov/20152124/)

### Aminokyseliny
{:.no_toc}

- Co: [Scitec Amino Charge](https://www.fitness007.cz/scitec-amino-charge-570-g/)
- Kolik: 19 gramů denně ve formě nápoje s plnotučným mlíkem; z toho 1 000 mg l-tyrosinu a 3 000 mg l-glutaminu
- Proč: Hlavně kvůli l-glutaminu a l-tyrosinu. Studie ukazují, že l-glutamin může posilovat imunitní systém. L-glutamin se hojně vyskytuje v potravinách s vysokým obsahem bílkovin. Náš střeva obsahují neurony citlivé na glutamin a další aminokyseliny — když cítí glutamin, posílají signály do mozku, což způsobuje pocit sytosti a spokojenosti. Dokáže potlačit cravings na sladké a nezdravé věci. Studie ukazují, že doplňování může kompenzovat negativní účinky na kognitivní funkci způsobené nadmořskou výškou a nedostatkem kyslíku. L-tyrosin zvyšuje dostupnost dopaminu, což zase zlepšuje kognitivní výkonnost. L-tyrosin je navíc prekurzorem dopaminu, takže může zvýšit schopnost soustředění, zároveň funguje v synergii s methylfenidáty (Ritalin, MPH), zvyšuje libido, zlepšuje paměť a náladu; dávkování je trochu složité, příliš mnoho může způsobit nadměrnou nervozitu. Tělo může L-tyrosin lépe využít, pokud se užívá s vitaminem B6, B9 a mědí. Denně potřebujeme přibližně 400 µg B9 (nebo kyseliny listové) k tvorbě DNA, RNA a metabolismu aminokyselin nezbytných pro dělení buněk. Když se používá s kyselinou listovou, může mít pozitivní dopad v raných stádiích Parkinsonovy choroby.
- Přirozené zdroje l-tyrosinu: sojové produkty, kuřecí, krůtí a rybí maso, arašídy, mandle, avokádo, banány, mléko, sýr, jogurt, tvaroh, fazole lima, dýňová semínka a sezamová semínka.
- Přirozené zdroje l-glutaminu: nejlepší je cottage cheese, pak hovězí, kuřecí a rybí maso, mléčné produkty, sýry, vejce, fazole, zelí, špenát a petržel.
- Optimální množství: 600-1 200 mg l-tyrosinu a 1-10 000 mg l-glutaminu

#### Studie
{:.no_toc}

- [Woods S.K., Meyer J.S. “Exogenous tyrosine potentiates the methylphenidate-induced increase in extracellular dopamine in the nucleus accumbens: a microdialysis study.”](https://pubmed.ncbi.nlm.nih.gov/1760749/)
- [Steenbergen L., Sellaro R., Hommel B., Colzato L.S. “Tyrosine promotes cognitive flexibility: evidence from proactive vs. reactive control during task switching performance.”](https://pubmed.ncbi.nlm.nih.gov/25598314/)
- [Deijen J.B., Orlebeke J.F. “Effect of tyrosine on cognitive function and blood pressure under stress.”](https://pubmed.ncbi.nlm.nih.gov/8293316/)
- [Lee Y., Son H., Kim G., Kim S., Lee D.H., Roh G.S., Kang S.S., Cho G.J., Choi W.S., Kim H.J. “Glutamine deficiency in the prefrontal cortex increases depressive-like behaviours in male mice.”](https://pubmed.ncbi.nlm.nih.gov/23031251/)

## Co bych v budoucnu rád doplnil?

### Fosfatildylserin
{:.no_toc}

- Co: Zatím jsem na českém trhu nenašel dostupný ideální suplement, ale teoreticky [Swanson Fosfatidylserin 300 mg](https://naturawit.cz/product-cze-294-Swanson-Fosfatidylserin-300-mg-30-kapsli.html)
- Kolik: optimálně 300 mg denně
- Proč: Fosfatidylserin napodobuje vlastnosti látek běžně získatelných z potravy, ale v koncentrovanější formě. Tři studie naznačují, že může zlepšit kognitivní funkce — efekty nejsou velké, ale jsou statisticky významné. Dalších pět studií ukazuje, že může snížit úbytek kognitivních funkcí. Fosfatildylserin zmírnil příznaky ADHD u dětí, přičemž jeho účinek je výrazně zlepšen přítomností omega-3 mastných kyselin.
- Přirozené zdroje: ze všech věcí je to zrovna zelí, pak maso a ryby, pak hodně fermentované/nakládané potraviny jako kysané zelí a kimchi (který jsou zároveň hrozně prospěšný pro zdraví střev)

#### Studie
{:.no_toc}

- [Monteleone P., Beinat L., Tanzillo C., Maj M., Kemali D. “Effects of phosphatidylserine on the neuroendocrine response to physical stress in humans.”](https://pubmed.ncbi.nlm.nih.gov/2170852/)
- [Baumeister J., Barthel T., Geiss K.R., Weiss M. “Influence of phosphatidylserine on cognitive performance and cortical activity after induced stress.”](https://pubmed.ncbi.nlm.nih.gov/18616866/)
- [Hirayama S., Terasawa K., Rabeler R., Hirayama T., Inoue T., Tatsumi Y., Purpura M., Jäger R. “The effect of phosphatidylserine administration on memory and symptoms of attention-deficit hyperactivity disorder: a randomised, double-blind, placebo-controlled clinical trial.”](https://pubmed.ncbi.nlm.nih.gov/23495677/)

### Cholin a alfa GPC
{:.no_toc}

- Co: [Brain Gains Switch On 2.0 Original](https://www.fitness007.cz/brain-gains-switch-on-2-0-original-120-kapsli/), existuje i decaf verze
- Kolik: minimálně 500 mg cholinu denně, optimálně 1-2 gramy, nebo 300-600 mg alga-GPC
- Proč: Cholin souvisí s acetylcholinem, což je neuromodulátor v mozku. Moduluje funkci mnoha mozkových a tělesných obvodů. Výrazně zvyšuje elektrickou a chemickou aktivitu určitých skupin neuronů a snižuje aktivitu jiných neuronů. Může být doplňován buď cholinem nebo alfa-GPC. Posiluje části mozku spojené s koncentrací a bdělostí.
- Přirozené zdroje cholinu: vejce (hlavně žloutky), maso a ryby, mléčné produkty jako mléko a jogurt, brambory, ořechy, luštěniny, brokolice, zelí, šitake, jablka a mandarinky, celá zrna a slunečnicová semínka.

#### Studie
{:.no_toc}

- [De Jesus Moreno Moreno M. “Cognitive improvement in mild to moderate Alzheimer’s dementia after treatment with the acetylcholine precursor choline alfoscerate: a multicenter, double-blind, randomized, placebo-controlled trial.”](https://pubmed.ncbi.nlm.nih.gov/12637119/)
- [Drago F., Mauceri F., Nardo L., Valerio C., Lauria N., Rampello L., Guidi G. “Behavioral effects of L-alpha-glycerylphosphorylcholine: influence on cognitive mechanisms in the rat.”](https://pubmed.ncbi.nlm.nih.gov/1574535/)
- [Parnetti L., Amenta F., Gallai V. “Choline alphoscerate in cognitive decline and in acute cerebrovascular disease: an analysis of published clinical data.”](https://pubmed.ncbi.nlm.nih.gov/11589921/)

### Kreatin
{:.no_toc}

- Co: [MyoTec Creatine Monohydrate Creapure® 300 mg](https://www.brainmarket.cz/doplnky-stravy/myotec-creatine-monohydrate-creapure-300g--kreatin-monohydrat/)
- Kolik: optimální množství je 5 gramů denně
- Proč: Protože jsem kreativní člověk, haha. Kreatin dokáže přivést vodu do svalů a do celého těla. Má také důležitou roli v funkci mozku, může sloužit jako zdroj energie pro mozek. Posiluje oblasti mozku, které se podílejí na regulaci nálady a motivace, a zdá se, že může pomoci při mírné depresi, ale na to je potřeba udělat víc studií. Existuje hodně studií, které ukazují, že doplňování kreatinu může zlepšit kognitivní funkci v určitých kontextech, zejména u těch, kteří nepřijímají maso ani jiné potraviny bohaté na kreatin. Nevýhoda je, že u některých lidí může kreatin způsobit zadržování vody a ovlivnit hormonální dráhy, což může a nemusí způsobit vypadávání vlasů. Zároveň jedna klinická studie z roku 2016 ukázala, že kombinace kreatinu a kofeinu (víc jak 300 mg denně; v jednom espressu je průměrně 80 mg kofeinu) může zrychlit postup Parkinsonovy choroby.
- Přirozené zdroje: hovězí, kuřecí a rybí maso, parmazán, dýňová a sezamová semínka, vlašáky a mandle

#### Studie
{:.no_toc}

- [Simon DK, Wu C, Tilley BC, Wills AM, Aminoff MJ, Bainbridge J, Hauser RA, Schneider JS, Sharma S, Singer C, Tanner CM, Truong D, Wong PS. „Caffeine and Progression of Parkinson Disease: A Deleterious Interaction With Creatine.“](https://www.ncbi.nlm.nih.gov/pmc/articles/PMC4573899/)
- [Rae C., Digney A.L., McEwan S.R., Bates T.C. “Oral creatine monohydrate supplementation improves brain performance: a double-blind, placebo-controlled, cross-over trial.”](https://pubmed.ncbi.nlm.nih.gov/14561278/)
- [Watanabe A., Kato N., Kato T. “Effects of creatine on mental fatigue and cerebral hemoglobin oxygenation.”](https://pubmed.ncbi.nlm.nih.gov/11985880/)
