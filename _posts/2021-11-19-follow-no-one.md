---
layout: post
author: scherrer.txt
title: "Follow no one | Behind the Screens | by Scherrer.txt"
name: Follow no one
release: 2021/11
perex: Tenhle článek je o sociálních sítích, o jejich dopadu na lidi, o svobodné vůli, sebevědomí a vlastní identitě.
order: "07"
thumbnail: "/assets/images/thumbs/bts-thumb-07.jpg"
background: "/assets/images/bg/07.avif"
redirect_from: "/bts07.html"
published: true
---

<div id="toc"></div>
* TOC
{:toc}

## Rychlý úvod
Jsem typ člověka[^1], co musí pořád vstřebávat nějaký informace. Nahodně se mi v hlavě vynořují otázky, na který musím znát odpovědi. Díky tomu existuje málo témat, o kterých bych se s někým nedokázal bavit. Na to jsem byl vždycky docela hrdý.

Problém nastal, když jsem v bezduchém, otravně nutkavém scrollování, swipování a googlení začal ztrácet většinu volného času. Postupně jsem přestal mít čas na vlastní tvorbu i na práci. Byl jsem často přehlcený, vyčerpaný a ačkoliv jsem se pořád vystavoval novým podnětům, byl jsem extrémně znuděný. Mobil jsem vytahoval v podstatě ze zvyku, bezmyšlenkovitě, a abych něčím vyplnil čas mezi činností X a Y.

Poslední dobou se snažím se svými zlozvyky něco dělat. Přestat si kousat nehty, srovnat si biorytmus, přestat kouřit. To všechno se mi daří. Řekl jsem si, že je na řadě zredukovat na absolutní minimum čas, který trávím na sociálních sítích. Takže v mobilu mám jen Messenger a Instagram. Do prohlížeče jsem si stáhl různý pluginy s časovým zámkem na různý stránky a můj YouTube teď vypadá tak, že vidím jen video a informace o něm; žádný komentáře, žádný další doporučený videa, nic. Zároveň jsem přestal koukat na různý naučný videa. YouTube mám jen na hudbu.

Od doby, co to dělám, jsem v sobě zase objevil radost z tvorby. Náhoda?

## Okamžité uspokojení, algoritmy a černá zrcadla
_Instantní gratifikace = Okamžitá odměna (zpravidla za něco, co nestojí tolik sil). Takový ten super pocit, když vidíš něco hrozně hezkýho a dáš tomu like — nebo když like dostaneš. Nudíš se při čekání na šalinu? Pár swipů, několik hezkých fotek, nějaký zajímavý novinky ze světového dění, chvilkový nával uspokojení a takhle pořád dokola._

Je mi 24 a fakt nechci znít jako nějaký fotr, ale to, jakým způsobem používáme sociální sítě, je problém. To už si asi všichni uvědomujeme. Je to společenský[^2], psychologický[^3] i bezpečnostní[^4] riziko. Některý klíčový části socek jsou záměrně co nejvíc návykový[^5]. Tím útočí na naše nejprimitivnější pudy[^6] a proti tomu je dost těžké se bránit. A i když si odinstalujeme TikTok, IG i Facebook, zdaleka[^7] nemáme[^8] vyhráno[^9].

Nalijme si čistýho vína. Všichni tady jsme otroci instantní gratifikace, kterou nám socky dávají. Jsme závislí poskytovatelé osobních dat, který pak majitelé sociálních sítí používájí proti nám samotným. Čím víc času na sockách trávíme, čím víc je mezi sebou propojujeme, čím víc do nich promítáme svůj osobní život, tím víc se o nás učí — o společnosti i o jednotlivcích.

Před pár lety jsme si všichni říkali, jak je Black Mirror hrozně zajímavý seriál. Myslím, že když se stává realitou, tak už to najednou tak zajímavý není.

Nějakou chvíli ještě bude stačit zmínka o nějaké věci, abychom na ni pak všude viděli reklamy. Ale jestli máš TikTok, tak sis všiml, jak se ti poslední dobou až moc dobře trefuje do vkus[^10]u. To je přesně ono. Ultimate goal těchhle algoritmů není se ti jen „_trefovat do vkusu_“, ale tvůj vkus předvídat. Ukazovat ti to, co jsi ani nevěděl, že budeš chtít. Brzo se do téhle fáze dostaneme. Proč je to špatně? To je jako ptát se, proč je špatně nemít svobodnou vůli[^11].

## Cena za propojení, svobodná vůle a rozhodnutí
Sociální sítě nás všechny propojují. Ale za jakou cenu? A co za to dostáváme na oplátku? Opravdu potřebujeme vědět všechno o všech? Opravdu se potřebujeme vystavovat rozhodovací paralýze[^12], která nám znemožňuje si vytvořit vlastní názor[^13] bez toho, aniž bychom to nejdřív zkonzultovali s internetem? Opravdu potřebujeme[^14] vědět, co všechno se děje na druhé straně zeměkoule, jen proto, abychom pak upadli buď do depresí anebo apatie[^15], přestože/protože s tím nic nezmůžeme? A opravdu musíme svými osobními daty živit[^16] gigantický marketingový moloch, který nás postupně připravuje o svobodnou vůli a rozhodování[^17]?

Já jsem se rozhodl.

V zájmu svého duševního zdraví se zajímám jen o věci, které jsou pro mě důležité, zajímavé a s kterými něco zmůžu. Zeptej se mě na cokoliv od nových vládních opatření po dění v Afghánistánu a pravděpodobně ti řeknu, že nevím a že mě to ani nezajímá. Jsem kvůli tomu ignorant? Dělá mě to horším člověkem? Necítím to tak. Někdo si vybírá, jakým filmům bude věnovat svůj čas, někdo pečlivě vybírá knížky nebo hudbu — já vybírám informace. To, že se někde něco stalo, neznamená, že to pro mě má být důležitý, užitečný nebo že bych o tom měl číst, poslouchat, natož o tom vědět. Nebaví mě/nebudu předstírat, že mě to zajímá. Volím sobeckou selektivní ignoraci, abych se z tohohle extrémně propojenýho, zrychlenýho a přehlcenýho světa nezbláznil. Je to stres, který ve svém životě nepotřebuju. Stres, který doslova ničí mozek[^18]. A zároveň nepotřebuju mít na všechno názor, protože na svých názorech nestavím svoji identitu. Často je pro mě osvobozující říct: „_Nevím._“ — „_Nemyslím si o tom nic._“ — „_Nemám na to názor._“

Jsem umělec. Žiju pro to, abych tvořil. A na to chci mít co nejvíc časového i mentálního prostoru. Nechci trávit hodiny na IG, YT nebo na Redditu tím, že budu bezduše konzumovat cokoliv, co mi přislíbí pár kapek sladké šťávičky instantní gratifikace. Jak by řekl Káně, buď seš producent nebo seš konzument[^19].

Myslím, že hromada tvůrčích lidí to má podobně jako já — že si svůj konzum ospravdlňujeme tím, že _přece_ čerpáme inspiraci. A abychom se u toho cítili produktivně, všechno, co se nám trochu víc líbí, si ukládáme do různých složek, moodboardů, seznamů nebo playlistů. „_Na později._“ — „_Jednou se na to určitě podívám!_“ — „_Tohle se bude hodit!_“ Jen lžeme sami sobě. Díky tomu, že si ty věci ukládáme, jim nevěnujeme tolik pozornosti. Vidím to sám na sobě — kdysi jsem byl schopný se na nějaký art nebo fotku koukat i víc jak deset minut a hledat různý detaily. Teď tomu věnuju tak tři sekundy, ukládám a swipuju na další. Snažím se rychle vidět, ale nesnažím se _vnímat_.

Myslím si, že pokud je něco opravdu důležité a inspirativní, tak si to zapamatuješ i bez toho, aniž by sis to ukládal do složek.

Protože co jinýho ty složky jsou než „_sbírky_“, na který můžeme být snobsky „_hrdí_“, protože jsou „_osobitým_“ a „_originálním_“ ztělesněním našeho vlastního „_vytříbeného_“ vkusu?

## Sebevědomí a identita
Při mazání všech lidí, které jsem na grafickém profilu sledoval, jsem zjistil zajímavou věc. Svoji vlastní hodnotu a identitu jsem do určité míry odvozoval od osob, které jsem sledoval. Ať už to byli nějací slavní lidé nebo zatím-neobjevení umělci, cítil jsem se _snobsky povýšeně_, _protože_ jsem je sledoval. Úplně stejný entitled bullshit, jako když někdo poslouchá kapelu, co nikdo moc nezná a myslí si: „_Já přece neposlouchám nějaký sračky, mám vkus a taky se vyznám, neposlouchám mainstream, takže jsem hrozně zajímavej, protože jsem 1 ze 1000 lidí._“ Zní to komicky? Takhle přesně funguje hipsterismus[^20].

Teď, když jsem se nad tím tak pozastavil a pořádně si to sám uvědomil, by mě zajímalo, jak hluboký problém to je. Kolik lidí má postavené sebevnímání a sebevědomí na věcech, kterými se obklopují — a které pravděpodobně ani nevytvořili. Vždycky mi přišlo úchylný si o sobě myslet _něco víc_ jen kvůli tomu, že jako „_jeden z mála_“ něco nebo někoho _znám_. Ale stejně jsem tomu sám podlehl.

Tady bych jen chtěl říct — pokud to tak někdo má, že žije na hnidopišském, hipsterském obláčku sladké sebelízačské rozkoše, v opojném pocitu vlastní nenahraditelnosti a osobitosti plynoucí z tak povrchních věcí jako jsou _pouhé_ znalosti nějakých věcí nebo osob, pak si podle mě nezaslouží nic jinýho než lítost. Pokud svoje sebevědomí stavíš na věcech, který nejsou tvoje, pak ani tvoje sebevědomí není doopravdy _tvoje_.

## Smysl tohohle článku
Musí mít všechno nějaký konkrétní smysl a účel? Funkci a záměr? Nějakou jasnou konkluzi, jednotící myšlenku, aby se lidi nemuseli namáhat s přemýšlením a vyvozováním vlastních závěrů? _Musí to čtenář dostat naservírovaný na podnosu_?

Tohle jsou věci, které mám v hlavě a které motivovaly FOLLOW NO ONE performance. Potřebuju je dostat z hlavy, podělit se o ně s někým. Vzal jsem inkoust a chrtsnul ho na papír — co v těch flecích vidíš, to už je na tobě.

<div class="gallery-container">
  <div class="gallery-single" style="background-image: url('{{ site.url }}/images/bts-07-01.png');" data-full="{{ site.url }}/assets/images/bts-07-01.png" alt="Černá vodovková matlanina, která je uprostřed zrcadlená na druhou stranu, takže má perfektní středovou symetrii; já osobně v tom vidím nějakou hmyzáckou masku s kusadlama a tykadlama"></div>
</div>

Každý správný, byť jen okrajově filozofující článek by se asi neobešel bez citátu od Nietzscheho. Takže proč bych nepřeložil zrovna ten, co mě motivoval nad tím vším začít přemýšlet:

Nyní jdu sám, mí učedníci. Vy též jděte sami. Tak tomu chci. Vpravdě vám radím: odstupte ode mne a straňte se Zarathuštry! Ještě lépe — styďte se za něj! Možná vás zradil!
Nestačí, aby člověk poznání byl schopen milovat své nepřátele; nechť dovede nenávidět své přátele.
A špatně splácí svému učiteli, kdo zůstane žákem.
Uctíváte mne, ale co až padne vaše víra jednoho dne k zemi? Střezte se, aby vás nezabila socha!
Pravíte, že věříte v Zarathuštru? Ale co na něm záleží!
Jste mými věřícími, ale co záleží na všech věřících?
Sami jste se ještě nehledali — a tu jste nalezli mne. Tak se vede všem věřícím, proto má veškerá víra tak málo ceny.
— _Friedrich Nietzche, Tak pravil Zarathuštra_

---

## Poznámky pod čarou

{: data-content="footnotes"}
[^1]: O dva roky později jsem byl diagnostikovaný na ADHD a ASD. Podezření jsem měl i přes nevůli okolí dost dlouho, nakonec se ukázalo, že odůvodněně. Poučení? Jestli jsi z Brna a máš podezření na ADHD a/nebo autismus, tady je [kontakt](https://hogenbuchova.cz/), zavolej nebo napiš e-mail, domluv si termín a uvidíš. Nemáš absolutně co ztratit. Naopak, můžeš získat validaci a způsob, jak se s tímhle nákladem naučít žít.
[^2]: [Negative effect of social media on society and individuals](https://smallbusiness.chron.com/negative-effect-social-media-society-individuals-27617.html)
[^3]: [Psychological effects of social media](https://www.newportacademy.com/resources/mental-health/psychological-effects-of-social-media/)
[^4]: [Why TikTok is the latest security threat](https://www.cisecurity.org/blog/why-tiktok-is-the-latest-security-threat/)
[^5]: [Social media apps are 'deliberately' addictive to users](https://www.bbc.com/news/technology-44640959)
[^6]: [How gambling distorts reality and hooks your brain](https://www.fastcompany.com/90217918/how-gambling-distorts-reality-and-hooks-your-brain)
[^7]: [Fear of missing out](https://en.wikipedia.org/wiki/Fear_of_missing_out)
[^8]: [Why it’s so hard to #DeleteFacebook: Constant psychological boosts keep you hooked](https://theconversation.com/why-its-so-hard-to-deletefacebook-constant-psychological-boosts-keep-you-hooked-92976)
[^9]: [Defense Mechanisms and Their Role in Addiction](https://fortbehavioral.com/addiction-recovery-blog/defense-mechanisms-and-their-role-in-addiction/)
[^10]: [TikTok algorithm to be more transparent, after concerns about harmful recommendations](https://9to5mac.com/2022/12/20/how-tiktoks-algorithm-works/)
[^11]: [Do social media algorithms erode our ability to make decisions freely? The jury is out](https://theconversation.com/do-social-media-algorithms-erode-our-ability-to-make-decisions-freely-the-jury-is-out-140729)
[^12]: [The Science of Analysis Paralysis](https://todoist.com/inspiration/analysis-paralysis-productivity)
[^13]: [Without An Opinion, You're Just Another Person With Data](https://www.forbes.com/sites/silberzahnjones/2016/03/15/without-an-opinion-youre-just-another-person-with-data/?sh=3ae8eed699fc)
[^14]: [The Curse of Knowledge: the problem with knowing too much](https://lexpress.mu/idee/curse-knowledge-problem-knowing-too-much-%E2%80%A6)
[^15]: [Is Information Overload Hurting Mental Health?](https://www.psychologytoday.com/us/blog/denying-the-grave/202006/is-information-overload-hurting-mental-health)
[^16]: [If You're Not Paying For It, You Become The Product](https://www.forbes.com/sites/marketshare/2012/03/05/if-youre-not-paying-for-it-you-become-the-product/?sh=307acee95d6e)
[^17]: [Social Media in Today's Age: We are losing our free will](https://goldcountrymedia.com/news/176460/social-media-in-todays-age-we-are-losing-our-free-will/)
[^18]: [Chronic stress puts your health at risk](https://www.mayoclinic.org/healthy-lifestyle/stress-management/in-depth/stress/art-20046037)
[^19]: [How chronic stress changes the brain – and what you can do to reverse the damage](https://theconversation.com/how-chronic-stress-changes-the-brain-and-what-you-can-do-to-reverse-the-damage-133194)
[^20]: [Kanye West - New Slaves (Live on SNL)](https://www.youtube.com/watch?v=-SoKFycTmVU&t=64s) — „You see it's leaders and it's followers / But I'd rather be a dick than a swallower“
